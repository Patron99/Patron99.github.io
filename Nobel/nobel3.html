<!doctype html>
<html>
	<head>
		<meta charset="utf-8">
		<title>Gustaf Dalén</title>
        <link href="nobelcss.css" rel="stylesheet" type="text/css">
	</head>

	<body>
    	<div id="storbox">
    		<header>
    			<h1> Svenska Nobelpristagare </h1>
    		</header>
        	<nav>
            	<a href="Nobel.html"> Startsida </a>
            	<ul>
					<li><a href="nobel1.html"> Selma Lagerlöf </a></li>
                	<li><a href="nobel2.html"> Tomas Lindahl </a></li>
                	<li><a href="nobel3.html"> Gustaf Dalén </a></li>
                	<li><a href="nobel4.html"> Ragnar Granit </a></li>
                </ul>
        	</nav>
            <aside>
            	<figure>
            		<img src="GustafDahlen.jpg" alt="Gustaf Dahlen">
               		<figcaption>
                		Gustaf Dahlén
                	</figcaption>
            	</figure>
            	<h3> Information </h3>
                <p>Dalén, Gustaf, född 30 november 1869,<br> död 9 december 1937, uppfinnare och industriman.</p>
            </aside>
            <article>
            	<h1> Gustaf Dahlén </h1>
                <p>Uppvuxen i Stenstorp i Västergötland började Dalén sitt yrkesverksamma liv som trädgårdsmästare och mejerist. Hans första tekniska konstruktioner hörde till jordbruksområdet. Snart tog det tekniska intresset överhanden, och Dalén sökte sig till de högre tekniska läroanstalterna i Göteborg och Zürich. Efter avslutade studier 1897 började han experimentera med turbinmotorer. Trots goda medarbetare och stöd från firman de Lavals Ångturbin lyckades han dock aldrig ge motorerna önskade prestanda. Större framgång hade Dalén med en mjölkningsmaskin, kallad Alfa-maskinen, som exploaterades av ett annat av Gustaf de Lavals företag.</p>

				<p>Det riktigt stora perspektivet öppnade sig när Dalén tillsammans med Henrik von Celsing vid sekelskiftet började intressera sig för belysningsteknik. Inom detta område hade nyligen acetylengas uppmärksammats som ett alternativ till elektricitet och stadsgas. Acetylen hade befunnits särskilt lämplig där man önskade ha mycket kraftig belysning och på platser dit de reguljära el- eller gasnäten inte nådde.</p>

				<p>För att erhålla större resurser slog sig Dalén och von Celsing ihop med det företag, Svenska Karbid & Acetylen AB, som 1904 blev AB Gas-accumulator och 1909 Svenska AB Gas-accumulator (nu AGA AB). Under Daléns ledning utvecklades där ett automatiskt fyrbelysningssystem, som reducerade acetylenåtgången med över 90 %. Med en klippapparat fick man fyren att släckas och tändas i regelbundna intervall, och med en solventil såg man till att fyren inte behövde lysa under dagen. Samtidigt lanserades AGA-massan, ett lagringsmedium som gjorde att den explosiva acetylengasen kunde transporteras på ett säkert sätt, och olika anordningar för att höja ljusintensiteten utvecklades. Tillsammans med ytterligare några detaljer innebar AGA-systemet att fyrarna blev mindre underhållskrävande och att de kunde placeras på mer svårtillgängliga platser.</p>

				<p>För detta arbete förärades Dalén ett Nobelpris 1912. Det är troligt att detta beslut, som var kontroversiellt bland fysiker, hade befrämjats av det tragiska faktum att Dalén tidigare samma år hade blivit blind efter en förödande gasexplosion. Efter denna olycka koncentrerade sig Dalén på de ekonomiska sidorna av sin företagargärning; han var sedan 1909 VD för Svenska AB Gas-accumulator och behöll denna befattning till 1937. Detta hindrade honom inte från att i slutet av 1920-talet bidra till utvecklingen av den kokseldade och bränslesnåla AGA-spisen.</p>
            	<div id="nobel">
        			<img src="NobelP2.png" alt="Nobelpris">
            	</div>
                <a href="http://www.ne.se/uppslagsverk/encyklopedi/l%C3%A5ng/gustaf-dalen" target="_blank"> Källa </a>
            </article>
        </div>
	</body>
</html>
